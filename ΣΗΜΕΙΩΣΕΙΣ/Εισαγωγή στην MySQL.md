# Εισαγωγή στην MySQL
Οι βάσεις δεδομένων είναι σημαντικές γιατί μπορούμε να αποθηκεύουμε δεδομένα και να τα επεξεργαζόμαστε θέτοντας ερωτήματα (sql queries). Το μεγάλο ερώτημα είναι για ποιόν λόγο να χρησιμοποιούμε βάσεις δεδομένων για την αποθήκευση δεδομένων και οχι απλά αρχεία. Η απάντηση είναι απλή. Γιατί στις βάσεις δεδομένων μπορούμε εύκολα, γρήγορα και αποτελεσματικά να επεξεργαζόμαστε δεδομένα χωρίς να απαιτείται η ανάπτυξη αλγορίθμων αρχειοθέτησης και αναζήτησης στοιχείων. Είναι όλα έτοιμα ανεπτυγμένα στις πλατφόρμες των βάσεων δεδομένων. Μια από αυτές τις πλατφόρμες είναι και η mysql. 

Συνεπώς, πρώτα θα μάθουμε να χρησιμοποιούμε την Mysql, και στη συνέχεια θα προγραμματίσουμε web εφαρμογές σε php. Το μόνο που χρειάζεται να κάνουμε είναι να συνδέσουμε το πρόγραμμά μας (που είναι γραμμένο σε php) με την πλατφόρμα της mysql.

## Τί είναι η MySQL;
Η mysql είναι λογισμικό που εκτελείται ως server σε κάποιο μηχάνημα το οποίο είναι συνδεδεμένο στο δίκτυο. Για να συνδεθούμε στον  mysql server χρειάζεται να γνωρίζουμε την δικτυακή διεύθυνση, το username & password του mysql server. 

Εφόσον επιτευχθεί η σύνδεση στον mysql server χρησιμοποιώντας εντολές της php, θέτουμε ερωτήματα για να επεξεργαστούμε τα δεδομένα μας. 

Βέβαια, όταν πειραματιζόμαστε με τον mysql server, δεν είναι απαραίτητο να έχουμε ένα μηχάνημα ξεχωριστό για αυτή την δουλειά. Μπορούμε να έχουμε εγκατεστημένο τον mysql server τοπικά στο μηχάνημά μας και να δουλεύουμε απευθείας καλώντας απλώς την τοπική διεύθυνση του Η/Υ μας ως localhost (ip: 127.0.0.1).


## Διαχείριση MySQL
Όπως αναφέρθηκε προηγουμένως, η mysql είναι μια πλατφόρμα διαχείρισης βάσεων δεδομένων η οποία εκτελείται ως server. Αυτό σημαίνει οτι για να διαχειριστούμε την βάση δεδομένων μας, θα πρέπει να συνδεθούμε με κάποιον τρόπο στον server. Εφόσον συνδεθούμε, θα πρέπει να δηλώσουμε εντολές για να δημιουργήσουμε μια βάση δεδομένων, αλλά και γενικότερα για να διαχειριστούμε τις βάσεις μας. Υπάρχουν διάφοροι τρόποι διαχείρισης βάσεων δεδομένων σε mysql. Συγκεκριμένα:

* Μέσω command line (hardcore καταστάσεις!)
* phpMyAdmin (μέσω web browser)
* MySqlWorkbench (Desktop εφαρμογή)


## Διαχείριση με Command Line των windows (cmd.exe)
Στο command line πληκτρολογούμε εντολές και εκτελούνται απευθείας στον mysql server. Είναι ο πιο απλός, γρήγορος και άμεσος τρόπος διαχείρισης ενός mysql server. Το μειονέκτημα είναι οτι χρειάζεται να πληκτρολογούμε εντολές και αυτός ο τρόπος είναι αρκετά χρονοβόρος. Για αυτό τον λόγο δημιουργήθηκαν εργαλεία εύκολης και γρήγορης διαχείρισης του mysql server όπως αυτά που θα δούμε παρακάτω. 

Για να ανοίξουμε το command line πηγαίνουμε στην Έναρξη > Αναζήτηση και πληκτρολογούμε cmd (enter). Θα εμφανιστεί το μαύρο παράθυρο όπως φαίνεται στην παρακάτω εικόνα.

![alt text](https://raw.githubusercontent.com/addboo/programming-PHP/master/%CE%A3%CE%97%CE%9C%CE%95%CE%99%CE%A9%CE%A3%CE%95%CE%99%CE%A3/images/cmd.PNG "Command line")



