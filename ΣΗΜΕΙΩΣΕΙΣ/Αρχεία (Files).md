# Αρχεία (Files)
Σε αυτό το κεφάλαιο θα δούμε συναρτήσεις σχετικά με τα αρχεία. Συγκεκριμένα θα δούμε πως:

* Ανοίγουμε ένα αρχείο
* Διαβάζουμε ένα αρχείο
* Γράφουμε σε ένα αρχείο
* Κλείνουμε ένα αρχείο

## Άνοιγμα και κλείσιμο αρχείων
Για να ανοίξουμε ένα αρχείο στην php χρησιμοποιούμε την συνάρτηση `fopen()`. Για να την χρησιμοποιήσουμε δηλώνουμε δύο παραμέτρους, στην πρώτη δηλώνουμε το όνονμα αρχείου που θέλουμε να ανοίξουμε και στην δεύτερη παράμετρο δηλώνουμε τον σκοπό (mode) που ανοίγουμε το αρχείο.

Τα modes είναι τα: **r, r+, w, w+, a, a+**

Το κάθε mode έχει έναν σκοπό. Συγκεκριμένα:

**r:** Μόνο για ανάγνωση. Τοποθετεί τον δείκτη στην αρχή του αρχείου.

**r+:** Ανοίγει το αρχείο για διάβασμα και εγγραφή. Τοποθετεί τον δείκτη στην αρχή του αρχείου.

**w:** Ανοίγει το αρχείο μόνο για γράψιμο. Τοποθετεί τον δείκτη στην αρχή του αρχείου. Σε περίπτωση που δεν υπάρχει το αρχείο, τότε το δημιουργεί.

**w+:** Ανοίγει το αρχείο για διάβασμα και γράψιμο. Τοποθετεί τον δείκτη στην αρχή του αρχείου. Σε περίπτωση που δεν υπάρχει το αρχείο, τότε το δημιουργεί.

**a:** Ανοίγει το αρχείο μόνο για γράψιμο. Τοποθετεί τον δείκτη στο τέλος του αρχείου. Σε περίπτωση που δεν υπάρχει το αρχείο, τότε το δημιουργεί.

**a+:** Ανοίγει το αρχείο για διάβασμα και γράψιμο. Τοποθετεί τον δείκτη στο τέλος του αρχείου. Σε περίπτωση που δεν υπάρχει το αρχείο, τότε το δημιουργεί.

Σε περίπτωση που αποτύχει να ανοίξει ένα αρχείο η `fopen()`, τότε επιστρέφει FALSE, διαφορετικά εαν το ανοίξει επιτυχώς, τότε επιστρέφει τον δείκτη του αρχείου για περεταίρω διάβασμα ή γράψιμο. 

Όταν ολοκληρώσουμε την επεξεργασία του αρχείου μας, τότε πρέπει να το κλείσουμε με την συνάρτηση `fclose()`. Σε περίπτωση που κλείσει επιτυχώς επιστρέφει TRUE, διαφορετικά επιστρέφει FALSE.
