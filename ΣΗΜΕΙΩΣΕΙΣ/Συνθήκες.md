# Συνθήκες
Ένα πρόγραμμα αποτελείται από ένα σύνολο εντολών και συνθηκών. Οι εντολές λένε στον Η/Υ τί να κάνει, ενώ οι συνθήκες εξετάζουν περιπτώσεις.
 
Μια εντολή μπορεί να είναι π.χ. Τύπωσε ένα μήνυμα στην οθόνη, ενώ μια συνθήκη μπορεί να εξετάζει π.χ. εάν η ηλικία είναι πάνω από 7 ετών θα υπολογίζεται η τιμή του εισιτηρίου στα 5 ευρώ, ενώ αν η ηλικία είναι κάτω από 7 ετών τότε να υπολογίζεται η τιμή στα 2 ευρώ.
 
Οι συνθήκες μας βοηθάνε να εκτελούμε διαφορετικά κομμάτια κώδικα ανάλογα με το αποτέλεσμα της συνθήκης.  
 
Η php διαβάζει μια προς μια τις εντολές και τις συνθήκες και αντίστοιχα τις εκτελεί. 


## Τελεστές Ελέγχου (Relational Operators)
 
Ο έλεγχος των συνθηκών, πραγματοποιείται χρησιμοποιώντας τους λεγόμενους τελεστές ελέγχου. Τα σύμβολα των τελεστών είναι αυτά: `>, <, <=, >=, ==, !=, &&, ||`.

| Τελεστής | Περιγραφή |
|:----------:|-----------|
| > | Μεγαλύτερο από. π.χ.  `x > 5`, ελέγχει εάν το x είναι μεγαλύτερο από 5 |
| < | Μικρότερο από.  π.χ. `x < 5`, ελέγχει εάν το x είναι μικρότερο από 5 |
|<= | Μικρότερο ή ίσο. π.χ. `x <= 5`, ελέγχει εάν το x είναι μικρότερο ή ίσο με 5|
|>=| Μεγαλύτερο ή ίσο. π.χ. `x >= 5`, ελέγχει εάν το x είναι μεγαλύτερο ή ίσο με 5|
|==| Έλεγχος ισότητας. π.χ. `x == 5`, ελέγχει εάν το x είναι ίσο με 5|
|!=| Δεν είναι ίσο. π.χ. `x != 5`, ελέγχει την περίπτωση που το x δεν είναι 5|
|&&| Έλεγχος ΚΑΙ. π.χ. `x < 5 && x > 3`, ελέγχει εάν το x είναι μικρότερο από 5 ΚΑΙ μεγαλύτερο από 3.|
| &#124;&#124; | Έλεγχος Ή. π.χ. x == 5 | x == 3, ελέγχει εάν το x είναι ίσο με 5 Ή ίσο με 3.|
